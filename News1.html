<!DOCTYPE html>

<html lang="nl">
<head>
	<title>Longboarding</title>
	<link rel="stylesheet" href="Style.css">
	<meta charset="UTF-8">
</head>
<body>

	<div class="container">
		<header>

			<div class="logo">
				<img src="logo.png" alt="logo" style="width:100px;height:100px;">
			</div>
			
			<nav>
				
				<div class="tekst">
					<h1>Nieuws 1</h1>
				</div>
				<ul>
					<li><a href="LayoutHome.html">Home</a>
						<ul>
							<li><a href="news1.html">Nieuws 1</a></li>
							<li><a href="news2.html">Nieuws 2</a></li>
							<li><a href="news3.html">Nieuws 3</a></li>
							<li><a href="news4.html">Nieuws 4</a></li>
						</ul>
					</li>
					<li><a href="LayoutAbout.html">Over</a></li>
					<li><a href="LayoutContact.html">Contact</a></li>					
				</ul>
			</nav>
		</header>
	</div>


	<main>

		<div class="tekst1">

			<h2>Op je longboard naar kantoor</h2>

			<p>Toen Alexis van Liebergen (27) een jaar geleden voor het eerst op een longboard stond, voelde dat als buiten spelen. „Ik vind het sowieso leuk om nieuwe sporten te proberen, maar het ging vooral om de vrijheid die je ervaart op zo’n plank.” Een longboard is een soort skateboard, maar dan langer en flexibeler. Alexis van Liebergen begon met longboarden op aanraden van vriend Yannick Bakker (27). Hij deed het zeven jaar geleden voor het eerst in het Franse surfoord Biarritz.</p>


			<h3>„Eigenlijk is longboarden gewoon surfen op straat.” </h3>

			<p>Van Liebergen en Bakker zijn niet de enigen die deze zomer longboardend door het leven gaan. Navraag bij de drie grootste longboardverkopers verspreid door Nederland leert dat de verkoopcijfers sinds een piek in 2015 onverminderd hoog zijn. Het longboard wordt niet alleen meer op skateplekken gebruikt, maar ook als serieus vervoermiddel.</p>

			<p>Het longboard is niet ontstaan als vervoermiddel. Surfers in Haïti wilden ook kunnen trainen als de wind en golven niet goed waren en bedachten het longboard. Door de lengte van het board en door de flexibiliteit voelt de beweging die je moet maken om vooruit te komen aan alsof je op een surfboard staat.</p>

			<h3>Je gaat net zo hard als een fiets, maar voor de wet ben je gewoon een voetganger.</h3>

			<p>"Bij ons in de winkel komen alle soorten mensen", zegt verkoper Kasper de Vos (20) van Sickboards in Den Haag. „Vanmiddag nog was hier een net geklede man van in de veertig met zijn vierjarige zoontje. Ze kochten allebei een board.” Het kind om een beetje mee te klooien, de vader om uiteindelijk langere afstanden mee af te leggen.</p>

			<p>Een bord, wielen en trucks – de stukjes tussen bord en wielen in – waarmee een beginner mee kan leren ‘cruisen’ (gewoon van A naar B rijden) kosten samen zo’n 200 à 250 euro. Bij Longboarddeal in Hilversum zien ze dat steeds meer van hun klanten het bord gebruiken om mee naar hun werk te gaan.</p>

			<h3>Geen sport, maar transport</h3>

			<p>Ook Yannick Bakker gebruikt zijn board niet alleen recreatief: „Als ik met de trein ga, longboard ik naar het station. In de trein houd ik hem vast en als ik uitstap kan ik weer verder longboarden.” Handiger dan een fiets, sportiever dan de bus en sneller dan lopen.</p>

			<div class="plaatjen1">
				<img src="plaatjen1.jpg" alt="foton1" style="width:700px;height:350px;">
			</div>
	
			<p>Sporttrendwatcher Gijsbregt Brouwer ziet longboarden dan ook niet als sport maar als transport dat een fijn, sportief gevoel geeft. Dat is volgens hem de reden voor de populariteit, samen met het relaxte ‘urban’ imago dat het longboarden heeft.</p>

			<p>Het is alleen niet echt voor in de binnenstad. Bakker gaat inmiddels niet meer op zijn board naar zijn werk aan de andere kant van de stad: te druk. „Auto’s rijden gewoon door als jij van rechts komt en fietsers knallen constant tegen je aan. Het lijkt wel of ze je gewoon niet zien.” Verkoper De Vos herkent dit probleem, hij vermoedt dat andere verkeersdeelnemers niet weten hoe snel je kunt gaan op een bord en daarom niet weten hoe ze ermee om moeten gaan. „Je gaat net zo hard als een fiets, maar voor de wet ben je gewoon een voetganger.”</p>

			<p>Daarom heeft de Stichting Wetenschappelijk Onderzoek Verkeersveiligheid ook geen cijfers over verkeersongevallen met longboarders. Wel liepen in 2016 1.300 mensen, vooral kinderen, letsel op door het gebruik van hoverboards. Dit boardachtige vervoermiddel wordt vooral door kinderen gebruikt en heeft een motortje.</p>

			<h3>Auto’s rijden gewoon door en fietsers knallen constant tegen je aan. Het lijkt wel of ze je gewoon niet zien.</h3>

			<p>De Vos heeft goede hoop dat over een aantal jaar iedereen het longboard kent, en dat longboarders kunnen ‘cruisen’ in het verkeer zonder aangereden te worden. Een medewerker van Longboarddeal ziet al wel verschillen tussen steden ontstaan. Zo hebben Amsterdam en Groningen een streepje voor: de fiets- en autobanen zijn er vaak gescheiden. In Amsterdam gebeurt dat in steeds meer grote straten, goed nieuws voor de toerende longboarder.</p>

			<p>Meer bekendheid van het longboard als vervoermiddel zorgt ervoor dat longboarders minder worden nagestaard. Want wie op een longboard gaat staan, heeft al snel bekijks.</p>

			<h3>Met deze trucs trek je zeker veel bekijks.</h3>

			<div class="plaatjen1">
				<img src="plaatjen2.jpg" alt="foton1" style="width:700px;height:400px;">
			</div>

			<p>Van Liebergen: „Als ik alleen over straat rijd, krijg ik altijd wel een opmerking, positief of negatief.” Onlangs stond er een groepje mannen biertjes te drinken toen zij passeerde, een van hen deed haar clownesk na. Dat lijkt bij vrouwen eerder voor te komen dan bij mannen: vriend Yannick Bakker heeft zoiets nog nooit ervaren.</p>

			<p>Wie ook eens longboarden wil proberen, kan er gezien het jaargetijde maar beter snel bij zijn. Regen is niet heel handig voor een longboarder en ook niet zo goed voor de wielen, sneeuw en ijzel zijn funest. Van Liebergen: „In de herfst wordt het gewoon weer elke dag fietsen.”</p>
		</div>

	</main>

	<footer>
		&copy;Copyright Danny de Jonge
	</footer>


</body>

</html>